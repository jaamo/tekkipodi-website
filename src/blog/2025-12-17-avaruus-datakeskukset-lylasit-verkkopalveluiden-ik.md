---
layout: "layouts/blog-post.njk"
title: "004 - Älylasit, Verkkopalveluiden ikärajat ja ökyrikkaiden rahankäyttö"
description: "Tässä jaksossa keskustelemme jälleen datakeskuksista avaruudessa ja niihin liittyvistä haasteista. Pohdimme myös älylasien tulevaisuutta ja brittien asettamia ikärajoja verkkopalveluille. Lopuksi tarkastelemme Epic Gamesin toimitusjohtajan metsäostoja."
date: "2025-12-17"
spotify: https://open.spotify.com/episode/0f626obPNv1GtPt7ZQqlkd?si=6765ee49ccc94827
length: 26 min
---

### Datakeskukset avaruudessa

Omalle tutkalle on noussut viime aikoina juttuja datakeskuksista avaruudessa. Tuoreimpana on Starcloud-nimisen firman proggis. Starcloud on jo lähettänyt satelliitin kiertoradalle, jossa he ajavat NVIDIAN H100-sirua ja erilaisia tekoälymalleja. Tämä proto pyrkii todistamaan, että tekoälykuormia voi ajaa avaruudesta käsin. Satelliitilla on ajettu muun muassa Googlen Gemma-mallia.

Avaruuskonesalit ovat kuitenin myös merkittävä huolenaihe. Erään tutkijaryhmän esittämä CRASH-metriikka (Collision Realization And Significant Harm) osoittaa, että jos satellittien törmäksenestomekanismi lakkaisi toimimasta, satellittien törmäys tapahtuisi todennäköisesti keskimäärin 2,8 päivän kuluessa. Vuonna 2018 tämä aika oli vielä 121 päivää. Tämä kertoo, että kiertoradoilla alkaa olla ruuhkaa. 

Kesslerin syndrooma, eli ketjureaktio, jossa yksi törmäys voi tuhota kokonaisen kiertoradan, alkaa näyttäytyä todellinsena uhkana. SpaceX on myös raportoinut viranomaisille, että heidän satelliittinsa tekevät jatkuvasti korjausliikkeitä törmäysten estämiseksi.

### Älylasit

Älylasit ovat teknologian ala, jossa on nähty useita epäonnistuneita yrityksiä, mutta myös jatkuvaa kehitystä. Esimerkiksi Google Glasses ja Apple Vision Pro eivät saavuttaneet suurta menestystä, mutta Meta Quest ja Metan yhteistyö Oakleyn ja Ray-Banin kanssa ovat tuoneet alalle edes vähän uutta eloa. Alkuvuoden CES-messuilla nähtiin laaja valikoima älylasilaitteita, ja nyt Google on julkistanut uuden älylasiprojektin yhteistyössä Xrealin kanssa.

Älylasien suurimpia haasteita ovat näyttö- ja akkuteknologia. Tekoäly ja puheohjaus tuovat tähän uutta ulottuvuutta, mutta kysymys kuuluukin, haluavatko ihmiset käyttää näitä julkisilla paikoilla. Älylasit voivat avata täysin uudenlaisia tapoja kuluttaa sisältöä ja mahdollisesti korvata nykyiset mobiililaitteet.

### Brittiläinen ikärajalainsäädäntö ja VPN-käyttö

Britanniassa on otettu käyttöön ikärajat tietyille verkkopalveluille. Tämä on herättänyt paljon keskustelua, koska tekniset toteutustavat ovat kirjavia. Ikärajojen tarkistamiseen käytetään esimerkiksi luottokorttia ja kasvojen skannausta, mutta näihin liittyy merkittäviä tietoturvariskejä.

Monet käyttäjät ovatkin kiertäneet rajoituksia VPN-yhteyksiä käyttämällä, mikä on johtanut VPN-palvelujen käytön huomattavaan kasvuun. Ratkaisuna on heitetty VPN-yhteyksien kieltämistä. Se on kuitenkin haastavaa, koska niillä on monia laillisia käyttötarkoituksia.

Useissa maissa, kuten Yhdysvalloissa ja Australiassa, harkitaan vastaavia ikärajoituksia. EU suunnittelee omaa ikärajan tarkistussovellustaan, joka toimisi yhdessä EU:n digilompakon kanssa. Kuulostaa fiksummalta.

### Epic Gamesin toimitusjohtajan metsähankinnat

Epic Gamesin toimitusjohtaja Tim Sweeney on herättänyt huomiota ostamalla suuria metsäalueita Pohjois-Carolinassa, joita hän lahjoittaa tai myy eteenpäin luonnonsuojelutahoille. Tämän hankkeen taustalla on ajatus metsien ja luonnon monimuotoisuuden suojelusta. Sweeneyn toiminta eroaa perinteisistä miljonäärien sijoituskohteista, kuten huvijahtien tai lentokoneiden ostamisesta. Resonoi itselle.

Fortniten kaltaisen suosikkipelin taustalla oleva taloudellinen menestys mahdollistaa tämänkaltaiset suuret hankkeet, ja Sweeneyn valinta investoida luonnonsuojeluun on herättänyt positiivista huomiota. Tämä esimerkki osoittaa, että myös suurilla yrityksillä ja niiden johtajilla on mahdollisuus vaikuttaa positiivisesti ympäristöön ja yhteiskuntaan.

## Lähteet

1. [https://www.cnbc.com/2025/12/10/nvidia-backed-starcloud-trains-first-ai-model-in-space-orbital-data-centers.html](https://www.cnbc.com/2025/12/10/nvidia-backed-starcloud-trains-first-ai-model-in-space-orbital-data-centers.html)
2. [https://www.theregister.com/2025/12/12/crash_clock_orbit_collision/](https://www.theregister.com/2025/12/12/crash_clock_orbit_collision/)
3. [https://www.theverge.com/tech/839392/project-aura-android-xr-software-headsets-ai-glasses](https://www.theverge.com/tech/839392/project-aura-android-xr-software-headsets-ai-glasses)
4. [https://edition.cnn.com/2025/12/08/tech/google-glasses-ai-gemini](https://edition.cnn.com/2025/12/08/tech/google-glasses-ai-gemini)
5. [https://www.theverge.com/tech/827435/uk-vpn-restrictions-ban-online-safety-act](https://www.theverge.com/tech/827435/uk-vpn-restrictions-ban-online-safety-act)
6. [https://www.wired.com/story/vpn-use-spike-age-verification-laws-uk/)](https://www.wired.com/story/vpn-use-spike-age-verification-laws-uk/))
7. [https://www.404media.co/michigan-porn-ban-bill-4938-anticorruption-of-public-morals-act/),](https://www.404media.co/michigan-porn-ban-bill-4938-anticorruption-of-public-morals-act/),)
8. [https://www.techradar.com/vpn/vpn-privacy-security/wisconsin-wants-to-force-all-adult-sites-to-block-vpns-with-a-new-age-verification-bill-heres-everything-we-know)](https://www.techradar.com/vpn/vpn-privacy-security/wisconsin-wants-to-force-all-adult-sites-to-block-vpns-with-a-new-age-verification-bill-heres-everything-we-know))
9. [https://digital-strategy.ec.europa.eu/en/policies/eu-age-verification](https://digital-strategy.ec.europa.eu/en/policies/eu-age-verification)
10. [https://www.newsweek.com/people-discovering-unexpected-thing-fortnite-owner-spent-millions-11064324](https://www.newsweek.com/people-discovering-unexpected-thing-fortnite-owner-spent-millions-11064324)