---
layout: "layouts/blog-post.njk"
title: "003 - Jollan paluu, datakeskukset avaruudessa, brainrot IDE ja Googlen uusi käyttöjärjestelmä"
description: "Podcastissa analysoidaan teknologiauutisia, kuten Jollan uutta puhelinta, avaruusdatakeskuksia ja Googlen uutta käyttöjärjestelmää. Mukana myös keskustelua startuppeista ja tekoälystä."
date: "2025-12-09"
---

# Jolla Phone

Suomalainen Jolla on esitellyt vuosien vaikeuksien jälkeen uuden puhelimen. Sen myyntivaltteja ovat yksityisyyden suoja ja Linux-pohjainen SailfishOS -käyttöjärjestelmä. Jolla-yhteisö on osallistunut aktiivisesti puhelimen kehitykseen ja se tarjoaa vaihtoehdon suurten teknologiayritysten puhelimille. Uusi malli on ennakkomyynnissä, ja toteutus edellyttää 2000 ennakkotilausta (joka on jo täynnä). Jolla Phone pystyy ajamaan Android-sovelluksia Jolla AppSupport -kerroksen avulla. Ilmeisesti kaikki sovellukset eivät kuitenkaan toimi.

Vaikka Jollan tie on ollut kivinen, se esittää mielenkiintoisen vaihtoehdon nykyisille markkinoille. Oma veikkaus on, että pzuhelimen menestys voi kuitenkin edellyttää suurempia tukijoita, kuten suuryrityksiä tai valtioita. Pelkkä ideologia ei välttämättä riitä houkuttelemaan massoja.

# Chad: brainrot IDE

Chat on uusi tekoälyavusteinen koodaustyökalu, joka esiteltiin hiljattain. Se on herättänyt keskustelua sen erikoisella lähestymistavalla: käyttäjät voivat odotellessaan tekoälyagentin toimintaa selailla TikTokia, käyttää Tinderiä tai pelata minipelejä. Tuote ei ole vielä ladattavissa julkisesti. Y Combinatorin tukema hanke on saanut paljon huomiota ja moni luuli sitä ensin vitsiksi.

Tekoälyagenttien koodailun odottelu voi olla turhauttavaa, ja työkalun tavoitteena on tehdä tästä ajasta vähemmän hukkaan menevää. Tekoäly on kuitenkin myyty meille sillä ajatuksella, että ajattelua vapautuu johonkin hyödylliseen. Onko tämä nyt sitä?

# Datakeskukset avaruudessa

Googlen projekti Suncatcher kartoittaa mahdollisuutta rakentaa datakeskuksia avaruuteen. Ajatus kuulostaa todella happoiselta, mutta on ilmeisesti totisinta totta. Myös OpenAI:n Sam Altmanilla on samanlaisia haaveita. Maanpäälliset resurssit tulevat vastaan jossain kohtaa. Avaruudessa on esimerkisi energiaa hyvin saatavilla, koska aurinkokennot toimivat hyvin ilmakehän ulkopuolella. Google visiossa satojen satellittien konstellaatio kommunikoisi keskenään optisen verkon välityksellä.

Olen itse teknologiauskovainen, mutta tämä sai minutkin hieraisemaan silmiäni. Jos hyötykuormien hintoja saadaan puristettua alaspäin, niin ehkä tässä on jotain järkeä. Itseä mietityttää avaruusromun määrä kiertoradoilla sekä se, että mitäpä jos tekoälyn kehittämiseen tarvittava laskentatarve tuleekin laskemaan jossain vaiheessa?

# Googlelta uusi käyttöjärjestelmä?

Googlen työpaikkailmoituksista on lipsahtanut julkisuuteen tieto, että he kehittävät uutta käyttöjärjestelmää. Projektin työnimi on AluminiumOS. Se yhdistää ChromeOS:n ja Androidin. Uuden universaalin käyttöjärjestelmän tavoitteena on tarjota saumaton kokemus eri laitteilla, kuten puhelimilla ja läppäreillä. Projektin painopiste on tekoälyn hyödyntämisessä.

Koska käyttöjärjestelmästä tiedetään niin vähän, keskityn jaksossa unelmoimaan siitä, mitä itse haluaisin nähdä markkinoilla. Tällä hetkellä minusta puuttuu aito laiterajat yhdistävä kokemus. Eli sovellukset toimisivat saumattomasti yhteen eri alustoilla. 

## Lähteet

1. [https://commerce.jolla.com/products/jolla-phone-preorder](https://commerce.jolla.com/products/jolla-phone-preorder)
2. [https://fi.wikipedia.org/wiki/Jolla_(yritys)](https://fi.wikipedia.org/wiki/Jolla_(yritys))
3. [https://techcrunch.com/2025/11/12/chad-the-brainrot-ide-is-a-new-y-combinator-backed-product-so-wild-people-thought-it-was-fake/](https://techcrunch.com/2025/11/12/chad-the-brainrot-ide-is-a-new-y-combinator-backed-product-so-wild-people-thought-it-was-fake/)
4. [https://www.forbes.com/sites/anishasircar/2025/11/11/google-unveils-project-suncatcher-to-run-ai-on-solar-satellites-in-orbit/](https://www.forbes.com/sites/anishasircar/2025/11/11/google-unveils-project-suncatcher-to-run-ai-on-solar-satellites-in-orbit/)
5. [https://gizmodo.com/sam-altman-wants-his-own-rocket-company-2000695680](https://gizmodo.com/sam-altman-wants-his-own-rocket-company-2000695680)
6. [https://www.theverge.com/news/828595/google-aluminium-os-android-pc-chromeos-ai](https://www.theverge.com/news/828595/google-aluminium-os-android-pc-chromeos-ai)
7. [https://www.androidauthority.com/aluminium-os-android-for-pcs-3619092/](https://www.androidauthority.com/aluminium-os-android-for-pcs-3619092/)